# big_data_visualization_project

Εργασία Οπτικοποίησης
Περιγραφή:
Στον σύνδεσμο https://www.dhs.gov/tsa-claims-data μπορείτε να βρείτε αρχεία που περιέχουν δεδομένα αιτημάτων σχετικών με κατεστραμμένες ή απωλεσθείσες αποσκευές καθώς και μικροτραυματισμούς κατά τους ελέγχους ασφαλείας στα αεροδρόμια των ΗΠΑ.

Πρέπει να εργαστείτε στα έτη 2005-2014. (Προσέξτε ότι θα πρέπει να αλλάξετε την κατάληξη των αρχείων σε .xlsx αντί για .xls.)

Δημιουργήστε μία ιστορία που να περιγράφει τουλάχιστον 3 χαρακτηριστικά των δεδομένων. Μπορείτε να επιλέξετε ελεύθερα τα στοιχεία στα οποία θα επικεντρωθείτε, τις συγκρίσεις που θα κάνετε, κ.λπ.

Πρέπει να δημιουργήσετε αρκετές οπτικοποιήσεις (περίπου 10-15 συνολικά) για να υποστηρίξετε την ιστορία σας. Απαιτείται τουλάχιστον μία χωρική/γεωγραφική οπτικοποίηση καθώς και μία με διαδραστικά χαρακτηριστικά. Πρέπει να χρησιμοποιήσετε (σε επίπεδο ομάδας) τουλάχιστον το Tableau για τις οπτικοποιήσεις σας, και επιπλέον όποιο άλλο εργαλείο τυχόν επιθυμείτε (π.χ. Python, PowerBI).

Αναμένεται ότι θα αναζητήσετε επιπλέον δεδομένα στο διαδίκτυο ώστε να εμπλουτίσετε τα δεδομένα που δίνονται και να παρουσιάσετε πληρέστερα την ιστορία σας.

Πρέπει να παραδώσετε:

α) Μία αναφορά (σε Word ή άλλο, προτιμότερη παράδοση σε PDF) στην οποία να αναπτύσσετε την ιστορία και να παρουσιάζετε τα γραφήματά σας. Είναι επιθυμητό να συμπεριλάβετε σύντομη αναφορά στη συνεισφορά κάθε μέλους της ομάδας.

β) Μία παρουσίαση (σε PowerPoint ή άλλο, προτιμότερη παράδοση σε PDF) την οποία θα χρησιμοποιήσετε κατά την εξέταση της εργασίας.

Θα παραδώσετε στο eclass σε ένα συμπιεσμένο αρχείο την αναφορά και την παρουσίασή σας.

Τα αρχεία δεδομένων στη μορφή που θα τα έχετε χρησιμοποιήσει καθώς και τα αρχεία Tableau ή άλλα από τα οποία θα έχουν προκύψει οι οπτικοποιήσεις θα τα ανεβάσετε στον λογαριασμό σας SharePoint ή Google Drive του Πανεπιστημίου, και θα περιλάβετε σχετικό σύνδεσμο στην αναφορά σας.

